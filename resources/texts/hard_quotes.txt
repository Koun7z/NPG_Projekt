Gniew Achilla, bogini, głoś, obfity w szkody
Który ściągnął klęsk tyle na greckie narody
Mnóstwo dusz mężnych wcześnie wtrącił do Erebu
A na pastwę dał sępom i psom bez pogrzebu
Walające się trupy rycerskie wśród pola
Tak Zeusa wielkiego spełniała się wola
Odtąd, gdy się zjątrzyli sporem niebezpiecznym
Agamemnon, król mężów, z Achillem walecznym
Od kogóż tej niezgody pożar zapalony?
Od Feba, co go Kronid z pięknej miał Latony
Gniewny na króla, wojsku straszną klęskę zadał
Rozszerzył mór w obozie, codziennie lud padał
Mścił się, że był zelżony jego kapłan święty
Przyszedł Chryzes, gdzie stały Achajów okręty
Świetną na okup córki przynosząc ofiarę
A w ręku mając berło i Feba tiarę
Prosił Greki o litość na ojcowskie bóle
Najbardziej zaś Atrydy, dwa narodów króle
Dobyć miasta Pryjama, w swoje wrócić progi!
Lecz pomni na łuk Feba strzelający z góry
Weźcie okup, nie przeczcie ojcu jego córy!
W Grekach szmer przyjazny oznaczał ich zgodę
Aby uczcić kapłana i przyjąć nagrodę
Nie przypadła królowi do serca ta mowa
Więc go puścił z obelgą, przydał groźne słowa
Nie waż bawić się dłużej ani wracać więcej!
W tiarze, w berle słaba dla ciebie zasłona
Chyba mi starość córkę twoją wydrze z łona
Od swych daleko, w Argos na zawsze osiędzie
Tam wełnę tkać i łoże moje dzielić będzie
Pójdź precz! Ani mnie gniewaj, żebyś został cały!
Rzekł król; zaląkł się starzec i odszedł struchlały
Szedł cicho ponad morze, gdzie huczały fale
A gdy już był daleko, wynurzył swe żale
I syna pięknowłosej tak prosił Latony
Smintejczyku! Co strzałę wypuszczasz daleką
Co masz Tened i Killę pod możną opieką
Jeśli wieńcami twoje zdobiłem kościoły
Jeślim ci na ofiarę bił kozły i woły
Niech prośba ta od ciebie będzie wysłuchana
Ledwie skończył, modlitwa doszła ucha Feba
Wysłuchał go łaskawie, zstąpił gniewny z nieba
Z łukiem swoim, z kołczanem; na ramionach strzały
W bystrym biegu strasznymi szczęki przerażały
Idzie jak noc posępny; siadł z dala, łuk spina
Leci strzała i świszcząc powietrze rozcina
Okropnym brzmiąc łuk jękiem psy strzela i muły
Wnet zgubne jego razy Achaje poczuły
Palą się bezprzestannie smutne trupów stosy
Przez dziewięć dni na wojsko śmiertelne szły ciosy
Dziesiątego Achilles cały lud zwoływa
Bo tę myśl w piersi Hera wlała mu życzliwa
Bolesna, widząc swoich Achajów zagładę
Zatem, gdy się na walną zgromadzili radę
Mężny Achilles tymi zaczął mówić słowy
Abyśmy, obłąkani wpośród morskich brodów
Nie musieli powracać do ojczystych grodów
Jeżeli tu na zawsze nie zamkniem powieki
Bo i wojna okrutna, i mór niszczy Greki
Niech wieszcz lub kapłan powie, skąd ta chłosta sroga
Albo snów tłumacz wierny - wszakże sny od boga?
Niechaj powie, dlaczego Feb naszej chce zguby
Czy go niedopełnione obrażają śluby?
Czyli stąd, że świętego stugłowu nie bierze?
Bijmy owce i kozy dla niego w ofierze
To powiedziawszy usiadł Achilles waleczny
Wstał Testora syn, Kalchas, pierwszy w swym urzędzie
Zna, co jest, zna, co było, zna nawet, co będzie
Mądry i duchem wieszczym od Feba natchnięty
On do Troi achajskie prowadził okręty
Więc tak na radzie głosem roztropnym opiewa
Feb, którego łuk srebrny zgubne strzały niesie?
Ja powiem, lecz przysięgą zaręcz, Achillesie
Że mi słowy i ręką dasz potrzebne wsparcie
Bo widzę, jak się na mnie rozgniewa zażarcie
Mąż, któremu nad sobą władzę Grecy dali
A gdy król na słabego gniewem się zapali
Chociaż się na czas wstrzyma, w razie nie zaszkodzi
Znajdzie potem sposobność i zemście dogodzi
Achilles odpowiedział na tę wieszczka mowę
Przysięgam, Zeusowi najmilszego syna
Którego ty świętości trzymając na pieczy
Z daru jego zwiastujesz przyszłe Grekom rzeczy
Przysięgam, póki widzę to światło na niebie
Żaden się z Greków skrzywdzić nie odważy ciebie
Ani sam Agamemnon
Nic to nie przeszkadza
Ani dla ślubów - rzecze - zesłane są kary
Wzgarda świętego sługi ściągnęła tę stratę
Nie chciał wydać król córki, odrzucił zapłatę
Dlatego między nami zaraza się szerzy
I nie wprzódy się w swoim gniewie Feb uśmierzy
Aż król powróci zdobycz, którą dotąd trzyma
I darmo odda brankę z czarnymi oczyma
Gdy do Chryzy poślemy jeszcze stugłów święty
Skończywszy usiadł Kalchas
Natychmiast powstanie
Trzymający szerokie Atryd panowanie
Straszliwie pomieszany, gniew mu wnętrze ściska
A oko rozpalone żywym ogniem błyska
I rzekł, krzywym rzucając na Kalchasa wzrokiem
I nic nie umiesz dla mnie zwiastować przyjemnie
Każdy twój czyn i wyraz serce rani we mnie
Teraz nawet rozgłaszasz pomiędzy Achiwy
Iż dlatego zarazą Feb ich trapi mściwy
Żem zatrzymał dziewicę, okupem wzgardziłem
Posiadanie tej branki bardzo mi jest miłem
Byłaby moją w domu pociechą jedyną
Większą niż Klitajmestra, którąm wziął dziewczyną
Wyrówna jej rozumem moja niewolnica
I sercem, i przemysłem, i pięknością lica
Ale gdy trzeba, ojcu wracam ją do ręki
Bo wolę całość ludu nad jej wszystkie wdzięki
Tylko mi tę osłodźcie stratę, przyjaciele
Godziż się, bym szkodował sam jeden tak wiele?
Na to Pelid waleczny tak mu odpowiada
Tobież łupu szlachetne odstąpią Achiwy?
Ja nie wiem, jeśli jakie łupy gdzie złożono
Co z miast było wziętego, to już podzielono
Wracać nazad i znowu dzielić nie przystoi
Ale kiedy przemożnej dobędziemy Troi
Wróć tylko brankę bogu, za dzisiejszą stratę
Rzekł król - i chcesz mnie słowy podchodzić daremnie
Oddawszy moją brankę, będęż smutny siedzieć
Gdy ty cieszysz się twoją? Oddam, lecz chcę wiedzieć
Czyli tę stratę Grecy nagrodzą mi równie
Jeśli nie chcą nagrodzić, sam wezmę gwałtownie...
Ale się w innej o tym naradzimy porze
Teraz okręt na wielkie wyprowadźmy morze
I zbierzmy zdolne majtki do takiej wyprawy
Brankę wsadźmy z ofiarą stugłowną do nawy
Pierwsi z wodzów tę podróż na siebie weźmiecie
Ajas, Odys, albo król panujący Krecie
Lub jeśli tak rozkażę, najstraszniejszy z ludzi
Pelid się tą usługą dla Greków potrudzi
Pewnie bóg zagniewany, który mściwie strzela
Na to strasznie zapalon Achilles zawoła
Któż z Greków chętnie twoje spełni rozkazanie?
Kto pójdzie na wyprawę? Na czele wojsk stanie?
Nie z mojej ja przyszedłem pod Troję przyczyny
Ród ten przeciw mnie żadnej nie popełnił winy
Do owoców mej ziemi nie ściągnęli dłoni
Nie tknęli się trzód moich, nie zabrali koni
Najmniejszej w żyznej Ftyi nie zrobili szkody
Dzielą mnie od nich wielkie i góry, i wody
Ale z tobą-śmy przyszli z odległych stron świata
Czci twojej nasługiwać, mścić się krzywdy brata
Bezczelniku z psim okiem! Nie znasz tej usługi!
Jeszcze mi to chcesz wydrzeć, com wziął za znój długi
I co mi zgodnie greckie przyznały narody!
Dotąd ja równej z tobą nie miałem nagrody
Gdy po dobyciu miasta wojsko łup rozbiera
Na moich barkach ciężar wojny się opiera
Lecz kiedy podział przyjdzie, lepsza część dla ciebie
A ja - upracowany, zemdlony w potrzebie
Z małą cząstką na okręt idę z bojowiska
Do Ftyi, do mojego powracam siedliska
Gdy nie masz moich zasług, śmiesz zdobycz wydzierać
Jemu król Agamemnon, równym gniewem zdjęty
Czyż to na tobie jednym los Grecyji stoi?
Mam drugich, co się zemszczą mej krzywdy na Troi
A najskuteczniej Kronid panujący w niebie
Z wszystkich królów najbardziej nienawidzę ciebie...
Idź, rządź Myrmidonami, nie mną, człeku hardy
Gniewy twoje niczego nie warte prócz wzgardy
Lecz wiedz: gdy Feb ode mnie Chryzeidę bierze
Dam rozkaz, niech ją moi odwiozą żołnierze
A za to się do twojej posunę nagrody
Bryzeidę ci wezmę z pięknymi jagody
Byś znał, żem jest mocniejszy
Drugich strach ogarnie
Na te słowa okrutnie Pelid rozjątrzony
Niepewny, na obiedwie nachyla się strony
Czy usunąwszy drugich w Atryda uderzyć
Czy lepiej gniew powściągnąć i zapał uśmierzyć
Gdy się na obie strony chwieje myśl wątpliwa
W zapale z pochew miecza strasznego dobywa
Wtem z nieba z Hery przyszła Pallada przysługi
Bo równie jej był miły jak jeden, tak drugi
Z tyłu lekko za włosy pociąga rycerza
Niczyim, jego tylko oczom się powierza
Zląkł się Pelid, gdy spojrzał za siebie zdumiały
Widzi Palladę: oczy jej groźnie iskrzały
Po cóżeś to z niebieskiej nadeszła stolicy?
Czy widzieć, jaką Atryd obelgę mi czyni?
Oświadczam ci, bo tego dokażę, bogini
A na to modrooka Pallada tak rzecze
Jej Achilles, jej Atryd równie ulubiony
Nie ruszaj miecza, do krwi nie chciej się zapędzać
Ale słów obelżywych możesz nie oszczędzać
Wierz mi, bo to być musi, że dla tej ofiary
Trzykroć będziesz drogimi nagrodzony dary
A Palladzie Achilles mówi prędkonogi
Iż ten błądzić nie może, kto bogom ulega
Kto na rozkazy bogów nie zatyka ucha
To wyrzekłszy, przestaje na Pallady radzie
Powściąga silną rękę i miecz w pochwy kładzie
A bogini, poselstwo odprawiwszy swoje
Do bogów spieszy, w górne Zeusa pokoje
Lecz Pelid jeszcze gniewy straszne w sercu warzy
I rzecze, dla Atryda nie szczędząc potwarzy
Wziąłżeś broń, prowadziłżeś lud śmiało do boju?
Poszedłżeś na zasadzki, gdy szły inne wodze?
Nigdy! Drżałeś ze śmiercią spotkać się na drodze
Lepiej dumną w obozie władzę rozpościerać
A kto ci się sprzeciwi, temu łup wydzierać
Nad podłymi panujesz, ludożerco, tłumy
Inaczej już byś zgonem przypłacił twej dumy
Ale ja ci przysięgam teraz uroczyście
Przez to berło, co więcej nie odrośnie w liście
Bo kiedy je raz na pniu ostry topór przytnie
Żywne straciwszy soki, więcej nie zakwitnie
A dziś je w ręku greccy monarchowie noszą
Którzy święte wyroki prawa ludom głoszą
Przysięgam ci największą przysięgą na świecie
Wzywać Achilla Grecy, lecz próżno będziecie!
A ty się dręcząc w sobie nie dasz im pomocy
Gdy ich do wiecznej Hektor zacznie wtrącać nocy
Zgryzą cię trojańskiego postępy oręża
To powiedziawszy, przodków berło znakomite
Berło świetnie złotymi gwoździami nabite
Rzuca gniewny na ziemię i na miejscu siada
Równie się Agamemnon na niego rozjada
Wtem władca pylijskiego powstaje narodu
Z ust jego słodsze płyną wyrazy od miodu
Dwa pokolenia Pylów zamieszkały ziemię
Jak żył, a teraz trzecie ludzi rządzi plemię
W te rzekł słowa, rozumu wielkiego tłumacze
Jak się z tej uradują Trojanie nowiny
Jak ucieszy się Pryjam i Pryjama syny
Gdy usłyszą, że zgubną ci zjątrzeni zwadą
Którzy innym przodkują i męstwem, i radą!
Lecz starca głos niech w młodszych winną baczność wzbudzi
Bom ja większych przed laty widział od was ludzi
A lekce mojej rady nie ważyli przecie
Nigdym takich nie widział, ni ujrzę na świecie
Jakim był silny Dryjant, Kajnej nieśmiertelny
Pejrytoj i Eksadios, i Polifem dzielny...
Mężni sami, z mężnymi chodzili za barki
Centaurom, gór mieszkańcom, dumne starli karki
Z nimi od młodu moje bywały zabawy
Gdy mnie z Pylos do spólnej wezwali wyprawy
I jam walczył, jak siły pozwalały moje
Z dzisiejszych nikt by z nimi nie wyszedł na boje
Tak wielcy, a młodego przyjmowali rady
I dla was będzie lepiej wstępować w ich ślady
Ty, choć możny, nadobną zostaw mu dziewicę
Niech ma dar, którym uczcił Grek jego prawicę
A ty, Achillu, z królem nie bądź tak gwałtowny
Bo mu żaden ze wszystkich królów nie jest rowny
Jeżeliś ty dzielniejszy, żeś synem bogini
Jego możniejszym władza obszerniejsza czyni
Atrydo, głos pokoju między was przynoszę
Złóż gniew na Achillesa, ja cię o to proszę
Agamemnon w te słowa rzecze do Nestora
Lecz nad wszystkich ten człowiek chce wynosić głowę
On by rad sobie władzę najwyższą przywłaszczył
A któż będzie tak niski, by się przed nim płaszczył?
Jeżeli mu zaś dzielność nadał bóg odwieczny
Czyż przeto mu pozwala, by tak był złorzeczny?
Przerwał mu Pelid mowę i obelg nie skąpił
Co ci powiem, to w żywej zachowaj pamięci
Dla branki walczyć bronią wcale nie mam chęci
Ni z tobą, ni z innymi Greków rycerzami
Choć bierzecie dar, który przyznaliście sami
Ale co na okręcie moim jest w ładunku
Nic do twego nie możesz podciągnąć szalunku
Odważ się tylko na to: całe wojsko zoczy
Tak w szkodliwej obadwa rozjątrzeni zwadzie
Powstali, czyniąc koniec narodowej radzie
Pelid gniewny pod swoje udał się namioty
Z nim Patrokl nieodostępny i tesalskie roty
Atryd zaś okręt spycha, żagle rozpościera
Kładzie ofiarę, majtków dwudziestu wybiera
I śliczną Chryzeidę prowadzi do nawy
Mądry Odyseusz wodzem został tej wyprawy
Ci mokrą płyną drogą, wiatry w żagle świszczą
Król nakazał obmycie; więc ludy się czyszczą
Rzucając wszystko w morze, co brudnego zmiotą
Potem się zaraz świętą zajmują robotą
Biją byki i kozy na uczczenie Feba
Skwarzy się tłustość, dymy się wznoszą do nieba
Gdy tak lud ofiarami błagał Apollina
Agamemnon się srożył na Peleja syna
I chcąc dokonać swoich zapowiedzi groźnych
Mówił do Eurybata i Taldyba, woźnych
I przywiedźcie tu jego brankę z czarnym okiem
Jeśli nie da, sam wezmę, gdy tam z wielą przydę
Tak zalecił, groźnymi rozwodząc się słowy
Struchleli biedni ludzie na rozkaz takowy
Idą powoli, ciężkim ściśnięci kłopotem
Siedzącego zastają wodza pod namiotem
Achilles ich spostrzegłszy zasmucił się srodze
Ci, króla czcią przejęci, w wielkiej byli trwodze
Stali cicho, ni w jednym wyrzekli co słowie
Poznał rycerz ich trudność, więc pierwszy tak powie
Przystąpcie
Wy nie winni, lecz Atryd wyniosły
Do niego ja, nie do was, mam żalu przyczynę
Pójdź, kochany Patroklu, wydaj im dziewczynę!
Weźcie ją, ale bądźcie świadki nad mym bólem
Przed niebem i przed ziemią, i przed srogim królem
Będzie kiedyś dla Greków Achilles potrzebny...
Złym tylko chuciom służy ten człowiek haniebny
Z przeszłych on rzeczy wnosić przyszłości nie umie
Natychmiast wierny Patrokl z miejsca swego wstaje
Ślicznego lica brankę posłańcom oddaje
Wracają się pod namiot Atryda szeroki
Z nimi niewiasta idzie niechętnymi kroki
Odchodzi od swych Pelid i łzy hojne toczy
Z dala siada na brzegu, w morze wlepia oczy
I wyciągnąwszy ręce, tak matkę zaklina
Matko! Przynajmniej Kronid, co piorunem włada
Niechaj mi sławne imię i wielką cześć nada
Lecz nie znam jej, gdy Atryd zdobycz gwałtem bierze
To mówiąc, łzy wylewa rzęsistym potokiem
Siedząc w morzu, pod ojca podeszłego bokiem
Słyszy te żale matka, na kształt mgły wychodzi
Tuż siada, ręką głaszcze i jęki łagodzi
A na to Pelid rzecze westchnąwszy serdecznie
Więc, matko, wesprzyj syna! Śpiesz do górnych progów
Opowiedz krzywdę panu i ludzi, i bogów
Jeśliś na jego dobre zasłużyła chęci
Com słyszał w domu ojca, mam dotąd w pamięci
Że od ciebie Zeusa wyszła raz obrona
Bo gdy spisek Pallady, Hery, Posejdona
Dążył na to, by w więzy ująć go haniebne
W tak złym razie tyś wsparcie dała mu potrzebne
Sturęcznegoś do nieba wezwała olbrzyma
Który imię u ludzi Ajgajona trzyma
W niebie zaś Bryjareja dają mu nazwisko
Silniejszy on od ojca
Kiedy usiadł blisko
Przy panu nieśmiertelnych w straszliwej postawie
Zlękłe bogi przestały o złej myśleć sprawie
Wspomnij mu to, kolana w czułej ściskaj dłoni
Żebraj, aby trojańskiej dopomagał broni
Niech bije Greki, do naw odeprze ze stratą
Niech widzą, co mądrości ich króla zapłatą
I niechaj Atryd swego pożałuje błędu
A Tetys na to, łzami zalawszy się cała
Obyś przynajmniej siedział w nawie bez boleści!
Lecz i w ciasnym obrębie wyrok dni twe mieści
I zrządza ci na ziemi najnędzniejsze bycie!
Jakżem ci, synu, smutnym losem dała życie!
Wstąpię na Olimp górny, przed Zeusem stanę
Powiem, jak srogą na czci odebrałeś ranę
Może na prośby moje łaskawie się skłoni
Ty gniewny siedź u floty, nie bierz się do broni
Wczoraj opuścił Kronid złote nieba progi
Poszedł poza ocean, a z nim inne bogi
By w uczcie towarzyszył Etyjopom czystym
Za dwanaście dni będzie w swym domu wieczystym
Wtedy spieszę do niego, ścisnę mu kolana
To rzekłszy znikła, w smutku zostawiając syna
Że mu wzięta niesłusznie prześliczna dziewczyna...
Zagniewany Achilles o dziewicy wzięcie
Nigdzie nie wyszedł, siedział na swoim okręcie
Nikt go nie widzi w boju, nikt w radzie nie słyszy
Lecz w smutku pogrążony za bitwami dyszy
Gdy przeszło dni dwanaście, nieśmiertelne bogi
W niedostępne Olimpu wracają się progi
Kronid przodkuje wszystkim do górnej stolicy
Tetys, pomna synowi danej obietnicy
Zostawia ojca, rzuca niezgłębione morze
I do nieba o rannej dostaje się porze
Kronida, który grzmiące pioruny zapala
Na wierzchołku Olimpu był od bogów z dala
Siada przed nim bogini z pokorną postawą
Ręką lewą kolana, brodę ściska prawą
Lub uczynkiem, lub słowem ratowała w niebie
Skłoń ucho na me prośby, pamiętny przysługi
Daj cześć synowi memu, gdyś wiek dał niedługi!
Widzisz, jako nad ciężką obelgą łzy roni
Wydarł mu gwałtem Atryd owoc dzielnej dłoni
Ale ty go przynajmniej uczcij, mądry boże
Niech ręka twoja w bitwach Trojany wspomoże
Niech górują nad Greki, odnoszą zwycięstwa
Nic na to chmurowładca Kronid nie odpowie
Milcząc, całą tę sprawę waży w swojej głowie
Tetys, jak go ujęła, tak się kolan trzyma
I tak z rozrzewnionymi powtarza oczyma
Czyż jakie na Zeusa padają bojaźnie?
Jakie troski dla mojej stąd wynikną głowy!
Na niepokój mnie, córko, narażasz domowy
Znowu się będzie trzeba z małżonką ucierać
A i tak mi wyrzuca, żem Troję rad wspierać
Idź, by cię nie postrzegło zazdrosne jej oko!
Prośbę twoją mam w sercu wyrytą głęboko
Skłonię głową, byś pewna była mojej chęci
Tej na stwierdzenie słowa używam pieczęci
To wyrzekł i brwi zmarszczył niebios pan odwieczny
Podniosły się na głowie nieśmiertelnej włosy
Wstrząsł się Olimp i całe zadrżały niebiosy
Gdy takie zaręczenie od Zeusa zyska
Tetys idzie do swego w głębi wód siedliska
On do swego pałacu
Wstają wszystkie bogi
I zabiegają ojcu swemu na pół drogi
Nikt na miejscu nie został, cała niebian rzesza
Na powitanie władcy piorunu pospiesza
Skoro tylko pan bogów na swym zasiadł tronie
Zdało się podejrzliwej dokuczyć mu żonie
Postrzegła, że z nim Tetys ciche miała rady
Takie zatem z Kronidą rozpoczyna zwady
Beze mnie radzić skrycie rozkoszą dla ciebie
Zawsze lubisz przed żoną chować sekret ścisły
Zbytni ciężar dla ciebie, choć mi jesteś żoną
Jednakże, co ciekawość twoją słusznie budzi
To pierwsza wiesz ode mnie i z bogów, i z ludzi
Lecz, co sam radzę, bogom nie myśląc powiadać
Na to Hera, wielkimi oczyma wspaniała
Nigdym ci nie jest przykra, słusznie się tym szczycę
Że nie chcę wglądać w żadną twoją tajemnicę
Ta zaś troskliwość moja z tego idzie źródła
Czy cię córka morskiego starca nie uwiodła
Bo dziś przyszła do ciebie, ściskała kolana
I podobno już w prośbach swoich wysłuchana
Na to piorunowładca do Hery tak rzecze
Jednak ci niedostępne moje myśli tajne
Nienawiść tylko męża odnosisz w korzyści
Choćbyś zgadła mój wyrok
Co chcę, to się ziści
Siedź i skromnie się moim powoduj rozkazem
Bo cię tu nie zasłonią wszystkie bogi razem
Tak rzekł; umilkła Hera i drżała ze strachu
Musi ulec mężowi niezgięta jej dusza
Lecz wszystkich bogów czułość jej zmartwienie wzrusza
Zatem Hefajst, Olimpu sławny budowniczy
Miłą matkę pociesza w tak ciężkiej goryczy
Że niebo się poróżnia dla śmiertelnych doli
Gdy się przykra niezgoda samych bogów ima
Znikną uczty, rozkosze, złe górę otrzyma
Matce radzę, choć sama sobie radzić zdolną
By na Zeusa była rozkazy powolną
Bo kiedy w gniew nasz ojciec rozjątrzony wpada
Cała się dla niebianów zepsuje biesiada
Gdyby chciał, jak jest mocny, ten wielki pan gromu
Wszystkich by nas wytrącił z niebieskiego domu
Matko! Ujmij go wdzięcznie, a spojrzy wesoło
To powiedziawszy Hefajst z miejsca swego wstaje
Bierze okrągłą czarę, matce ją podaje
Żebyć się co gorszego jeszcze nie zdarzyło
Gniewy jego złagodzi twa powolność wczesna
Jakby dla syna twego była rzecz bolesna
Nie mogąc dać ci wsparcia, patrzeć na twe jęki
Trudno wytrzymać siłę Zeusowej ręki
Nigdy mi ten przypadek nie wyjdzie z pamięci
Gdym cię raz przeciw jego chciał wesprzeć niechęci
Porwał za nogę, rzucił z niebieskiego gmachu
Zaledwie ze mnie dusza nie wyszła z przestrachu
Leciałem przez dzień, w wieczór upadłem na Lemnie
Tę Hefajst o przypadku swoim powieść czyni
A na to z białą dłonią śmieje się bogini
I z uśmiechem odbiera czarę z ręki syna
On zaś od prawej strony obdzielać zaczyna
Słodkim nektarem nieba wysokiego panów
Który czerpa obficie z poświęconych dzbanów
Śmiały się, pijąc nektar, do rozpuku bogi
Że im służył tak grzecznie Hefajst krzywonogi
Stół do zachodu słońca zasiadają wkoło
Jedzą smacznie i piją, bawią się wesoło
Apollo na formindze gra, muz chór dobrany
Słodkimi wyśpiewuje głosy na przemiany
Gdy słońce świetną głowę skryło w oceanie
Każdego boga własne przyjmuje mieszkanie
Bo w Olimpie ma każdy z bogów pałac złoty
Cudownej przemyślnego Hefajsta roboty
Kronid także tam idzie, gdzie swój umysł boski
Snem zasila, wielkimi zmordowany troski
Księga II
Inni spali bogowie i ziemscy rycerze
Oczu tylko Zeusa sen słodki nie bierze
Ale noc nad tym całą przemyśla troskliwy
Jak by Achilla uczcić, a zgnębić Achiwy
Mniema, iż tak dokaże, czego sobie życzy
Gdy na Agamemnona ześle Sen zwodniczy
Więc się do niego w prędkich słowach tak odzywa
Gdy wejdziesz w namiot króla, rozciągnion obszernie
Opowiedz mu, co mówię, a opowiedz wiernie
Niech bez odwłoki wiedzie do boju lud zbrojny
Bo przyszła Trojan zguba i kres długiej wojny
Niezgodne przedtem bogi w jednym zdaniu stoją
To skoro wyrzekł Kronid, Sen boski odchodzi
Szybkim spiesząc polotem do Achajów łodzi
Zaraz do królewskiego namiotu przybywa
Atryd w łożu spoczynku słodkiego używa
Stanął nad nim, a tego starca wyobrażał
Którego król dla rady najwięcej poważał
W tej łudzącej postaci tymi rzeknie słowy
Całą noc spać mężowi rady nie przystało
Którego pieczy niebo rząd ludzi oddało
Słuchaj posła Zeusa! Chociaż on daleki
Ma staranie o tobie
Zwołaj wszystkie Greki
I nie zwlekając prowadź do boju lud zbrojny
Wszystkie Hera skłoniła; złe wisi nad Troją
Ty zważaj, co ci każe pan bogów i ludzi
To powiedziawszy, poszedł od Agamemnona
Ważącego to w głowie, czego nie dokona
Głupi, że miasto weźmie Pryjama, uwierzył
Bezrozumny, nie wiedział, co Zeus zamierzył
Nie mógł tego przeniknąć, że przez krwawe boje
Miał klęskami przywalić i Greki, i Troję
Budzi się, lecz boskiego jeszcze głosu pełny
Siada na łożu, wdziewa szatę z miękkiej wełny
Szatę piękną i nową, płaszcz zarzuca drogi
Także kształtny na białe obuw kładzie nogi
Błyszczący się od srebra ciężki miecz zawiesza
I wziąwszy berło w ręce, do floty pospiesza
Od ojców berło w domu trwałe nieprzerwanie
Już Olimpowi niesie Jutrzenka zaranie
Wejście słońca zwiastując nieśmiertelnym w niebie
Gdy hukliwych król woźnych przyzywa do siebie
I każe ród Achajów zwoływać do rady
Ci wołają, niezmierne sypią się gromady
Ale mając król wielkie odkryć przedsięwzięcie
Składa osobną radę w Nestora okręcie
Z samych się ona wodzów najcelniejszych zbiera
Tam Atryd myśli swoje w te słowa otwiera
Nocnym przerwał spoczynkiem, widziałem Sen boski
Istną-m ja w nim osobę Nestora uważał
Jego głos, jego postać, jego kształt wyrażał
I stanąwszy nad głową, tymi mówił słowy
Rzekł i zniknął; mnie z oczu opadł ciężar słodki
Zważmy teraz, przez jakie lud wzbudzimy środki
Do dzielnego walczenia
Ja bym serca zgłębił
Czyli się w nich bojowy zapał nie oziębił
Powiem, niechaj do domu każdy z flotą bieży
To rzekłszy, Agamemnon w miejscu swoim siada
Aż Nestor, co w piaszczystej Pylów ziemi włada
Wstaje i tak w roztropnej tłumaczy się mowie
Gdyby kto inny z Greków senne prawił mary
Moglibyśmy nim wzgardzić i nie dać mu wiary
Ale tu się królowi raczył Sen objawić
To powiedziawszy, Nestor miejsce rzuca radne
Wychodzi, za nim idą króle berłowładne
A tymczasem do brzegu lud zbiega się cały
Jako wychodzą pszczoły z wydrążonej skały
Gęstą jedna po drugiej następując rzeszą
Tak że bez przerwy roje za rojami śpieszą
I kwiat wiosny ścisłymi okrywają grony
Te się w te, owe w inne rozlatują strony
Tak lud na niezliczone podzielony roty
Na brzeg idzie, rzucając nawy i namioty
Wieść, posłanka Zeusa, przodkuje ich krokom
Gromadzi się lud, wrzawa leci ku obłokom
Jękła ziemia pod tylu narodów ciężarem
Powietrze się niesfornym rozlegało gwarem
Dziewięciu woźnych woła, wrzask ucisza ludu
Aby chciał królów słuchać
Dużo było trudu
Przecież gwar ustał, wzięły swoje miejsca roty
Wstał Agamemnon z berłem Hefajsta roboty
Wykształconym dla bogów i pana, i ojca
Od tego wziął Hermejas, poseł Argobojca
Stąd przeszło do Pelopsa, co ujeżdżał konie
Od tego miał je Atrej, wódz ludu w koronie
Ten bogatemu w trzody oddał je Tyjeście
Ten Agamemnonowi zostawił nareście
By mu wyspy hołd niosły i Argów kraina
Na tym berle oparty tak mówić zaczyna
W ciężkiej mnie Zeus surowy zostawia przygodzie
Bo, nielitosny, przedtem dał mi obietnicę
Że nie wrócę, aż Trojan obalę stolicę
Teraz każe mi płynąć do Argów bez sławy
Kiedym już tyle ludu stracił przez bój krwawy
Tak chciał Zeus, którego nieodparte ramię
Tylu miast dumne szczyty złamało i złamie...
Co na to kiedyś wieki wyrzekną potomne
Że takie wojska Greków, siły tak ogromne
Próżny bój prowadziły z mniejszą liczbą męża?
Bo jakiż dotąd skutek naszego oręża?
Gdyby z Troją do wiernej przyszedł Grek ugody
I rachować obadwa chcieliśmy narody
Gdyby wszystkie Trojany stały z jednej strony
A nasz lud na dziesiątki został podzielony
Chociażby każdy z Trojan lał wino dla naszych
Iluż by to dziesiątkom zabrakło podczaszych!
Tak liczbę Trojan greckie przewyższają głowy...
Ale za to lud mają wielki posiłkowy
Ten mi w zamysłach moich zastępuje drogę
Że dotąd Troi dobyć osiadłej nie mogę
Już dziewiąty rok widzi nasze tu obozy
Zbutwiały nam okręty, przegniły powrozy
A żony nasze w domach jękami dni znaczą
A dzieci wyglądając ojców rzewnie płaczą
Nas zaś nie dokonana dotąd gnębi praca
Posłuchajcie, co powiem: niech każdy - powraca
Już czas do ukochanej ojczyzny pośpieszyć
Rzekł i nieświadom rady pociągnął lud cały
Wzrusza się zgromadzenie jako wzdęte wały
Kiedy z chmury gniewnego Zeusa wyleci
Not z Eurem i na morzu nawałnicę wznieci
Albo jak się wydają żyznorodne niwy
Kiedy na nie gwałtownie natrze wiatr burzliwy
I gniotąc z góry, kłosy do ziemi ugina
Tak całe zgromadzenie zrywać się poczyna
I z żołnierskim pospiesza na okręty wrzaskiem
Od nóg wzruszonym niebo zaciemnia się piaskiem
Zachęcając się, ciągną do wód swoje nawy
Oczyszczają przekopy do morskiej wyprawy
Już belki spod naw biorą, a niezgodne głosy
Odjeżdżających mężów idą pod niebiosy
Pewnie by się ich podróż dłużej nie przewlekła
Gdy Hera do Pallady tymi słowy rzekła
Więc już Grekom do domu niecofnięta droga?
Ucieczką więc zakończyć tyle prac przystoi?
A przy Pryjamie chwała, Helena przy Troi
Dla której tyle ludu miecz wytępił mściwy?
Śpiesz zaraz, mową słodką powściągnij Achiwy
Wstrzymaj powrót, zniszcz zamiar płocho przedsięwzięty
I nie daj, by na morze spychali okręty!
Usłuchała wnet Hery Pallas modrooka
I natychmiast na ziemię zniża się z wysoka
Szybkim pospiesza lotem do Achajów łodzi
Zaraz do Odyseusza mądrego przychodzi
Ten stoi zasępiony, okrętów nie tyka
Bo go smutek ogarnia i boleść przenika
Do niego się przybliża i w to rzecze słowa
Tak - że więc bez odwłoki rozpuszczacie żagle
I do miłej ojczyzny powracacie nagle?...
Tak rzekła, wraz bohatyr z żalu się ocuca
Poznaje głos bogini, spieszy i płacz rzuca
Podnosi go Eurybat
A gdy Atrydowi
Zabiegł drogę, możnemu narodów królowi
Bierze od niego w ręce berło znakomite
Obiega z nim Achaje pancerzem okryte
A czy wodza, czy kogo z przedniejszych potyka
Ujmuje go wymową słodkiego języka
Wstrzymaj się, drugich twoim zatrzymaj przykładem
Bo jeszcze nie wiesz dobrze o króla zamiarze
Teraz wojska doświadcza, potem je ukarze
Nie wszystkim pozwolono wiedzieć jego myśli
Żeby do jakich nieszczęść Achaje nie przyśli!
Bo wielki gniew na ludzi od monarchy spada
Gdy z ludu kogo postrzegł, że upornie staje
Tego berłem okłada i słowami łaje
Słuchaj drugich, co więcej niźli ty są warci!
Bojaźń i gnuśność w rzędzie najniższym cię kładzie
Niś ty w boju ceniony, ni poważny w radzie
Czy każdy w wojsku greckim za wodza się sądzi?
Niedobry jest rząd wielu, niech więc jeden rządzi
Król, którego sam Zeus powagą przyodział
Tak on wojsko sprawować jak biegły wódz umie
Wnet i z naw, i z namiotów ruszają się w tłumie
Wrzask ludu grzmi jak morza szumnego bałwany
Kiedy tłucze mokrymi o skałę tarany
Całe wojsko ucicha i miejsca zasiada
Tersyt burzy, złośliwie Tersyt jeszcze gada
Człek wielomownej gęby, z niesfornym językiem
Samym się królom stawił hardym przeciwnikiem
To, co mu do ust padnie, wszystko płocho bredzi
Celem jego gryźć wyższych, śmiech budzić w gawiedzi
Zezowaty, kulawy, potwór w świecie rzadki
Garb mu spycha skręcone na piersi łopatki
Głowa długa, spiczasta, rzadkim kryta włosem
Najbardziej on złośliwym śmiał przegryzać głosem
Odysa i Achilla, potwarca ich wieczny
Teraz na króla język obrócił złorzeczny
Szpetne miotając słowa skrzypiącymi usty
Sarkali z gniewu Grecy na tyle rozpusty
Skąd to żałość, Atrydo? Na czym tobie braknie?
Pełno w twoim namiocie znajduje się miedzi
Pełno tam ślicznych kobiet, branek naszych siedzi
Które ci dajem, miasta jakiego dobywszy
Czy mało masz dostatków, o królu najchciwszy!
Chcesz, by kto z Trojan przyszedł po dzieci z okupem
Którem ja lub Grek inny wziął na wojnie łupem...
Jesteś ty dla greckiego wódz srogi plemienia!
Jakżeśmy podli, mężów niegodni imienia!
Kobiety z nas trwożliwe! Puśćmy się na wody
Niech on pod Troją nasze przeżywa nagrody
Niech zna, czy bez naszego może co oręża...
Skrzywdził Achilla, nadeń dzielniejszego męża
Daną od nas nagrodę gwałtem wydarł z nawy
Gnuśny Pelid nie mści się tak niegodnej sprawy
Gdyby cię jak na męża przystało, był zażył
Tak lżył Tersyt wielkiego narodów pasterza
Wtem Odyseusz do niego szybkim krokiem zmierza
I ostro nań spojrzawszy, groźnym tonem rzecze
Wstrzymaj język zuchwały, ty hańbo natury
Bo ze wszystkich, co przyszli pod trojańskie mury
I królom towarzyszą w rycerskiej potrzebie
Żaden człowiek nie przyszedł podlejszy nad ciebie
Nie waż się królów śmiałym pomiatać językiem
Ani być do powrotu płochym buntownikiem
Jak los padnie, przewidzieć nie dano nikomu
Czy my z chwałą, czy z hańbą powrócim do domu
Jeśli króla narodów szarpiesz z tej przyczyny
Że go hojnie darują łupem greckie syny
Skąd się ta złość nikczemna w podłym sercu warzy?
Zyskałże co od ciebie prócz samej potwarzy?
Ale ja ci oświadczam, co i w skutku będzie
Jeśli, jak dziś rozpuścisz to złości narzędzie
Niechaj mi głowę zdejmie okrutny zabójca
Niech słodkie stracę imię Telemacha ojca
Jeśli cię nie uchwycę, z szaty nie obnażę
I zdarłszy, co wstyd kryje, ochłostać nie każę
Wreszcie, rozkwilonego na razy bolące
To wyrzekłszy, do grzbietu berło mu przykłada
On się zwija i płacze, i drżący usiada
Od twardego mu razu w tyle guz wyskoczy
Patrzy szpetnie wokoło i ociera oczy
Choć smutni, Grecy jednak rozśmiać się musieli
Każdy tak sąsiadowi swoje myśli dzieli
Męstwem w boju wsławiony, roztropnością w radzie
Dziś najlepszą rzecz zrobił, że Tersyta zgromił
I zuchwałość brzydkiego potwarcy uskromił
Odtąd będzie ostrożny, nauczą go bóle
Tak lud mówił i dobre dzieło wodza chwalił
A Odyseusz, co tyle możnych miast obalił
Wstał z berłem; przy nim, w kształcie woźnego, bogini
Ta wrzask ludu uśmierza, ta spokojność czyni
By pierwsi i ostatni słyszeli go równie
A on tak zaczął radzić mądrze i wymownie
Dziś się Grecy w największej pogrążą ohydzie
Bo przyrzeczenia w Argos danego nie iszczą
Iż nie wprzódy powrócą, aż Ilijon zniszczą
Każdy płacze jak dziecko, jak wdowa usycha
Podłe skargi rozwodzi, do swoich ścian wzdycha
Smutno wracać, kiedyśmy nic nie dokazali
Prawda, choć kto na miesiąc z domu się oddali
Przykro na łodzi znosi, gdy żywioł wzburzony
Nie daje mu do lubej powrócić się żony
A nas już rok dziewiąty trzyma kraj daleki
Nie dziw więc, że wzdychają do powrotu Greki
Lecz brzydko, długo bawiąc, wracać bezskutecznie
Trwajcie więc w przedsięwzięciu, Achaje, statecznie
Obaczmy fałsz Kalchasa wieszczby lub sprawdzenie
Bo których nie wtrąciły Mojry w smutne cienie
Którzy dotąd żyjecie, w was żywe mam świadki
Gdy do Aulidy greckie zbierały się statki
Niosąc tysięczne klęski pod mur Ilijonu
A my pod miłym cieniem wyniosłego klonu
Przy którym wody nurtem wytryskały czystym
Bili święte ofiary bogom wiekuistym
Znak wielki się pokazał, jaki się nie zdarza
Z czerwonymi plamami idzie spod ołtarza
Smok straszny, który zaraz na drzewo się wspina
Gdzie się ptasząt na wierzchu wylęga rodzina
Ośmioro było w liściu zagnieżdżonych skrycie
A dziewiąta samiczka, co im dała życie
Tam on wlazłszy pisklęta świerczące pożera
Matka smutne nad dziećmi żale rozpościera
Wtem ją, próżny niosącą ratunek, za skrzydło
Pochwyciwszy, okrutne pożarło straszydło
Gdy tak połknął smok dzieci i matkę kwilącą
Rzecz cudowna się w porę zdarzyła znaczącą
Bo Kronida, z którego wyszedł przeznaczenia
Natychmiast w kamień smoka strasznego zamienia
Na to nas wszystkich wielkie podziwienie bierze
Pomnijcie, wszak to było przy samej ofierze
Zaraz Kalchas wykłada przeznaczenie wieczne
Ten znak pewny Zeusa opatrzność nam dała
Nierychły jego skutek, ale wielka chwała
Jak ten smok osiem drobnych pisklątek zadławił
I z nimi wraz dziewiątą ich matkę też strawił
Tak walczyć przez lat dziewięć dla nas wyrok stoi
Tak on wróżył: co teraz wnet się uskuteczni
Bądźcie więc w przedsięwzięciu, Achaje, stateczni
Skończył mądry Odyseusz, greckie wojska krzyczą
Głośny okrzyk, od ludu ochoczego wszczęty
Odbijały stojące na brzegach okręty
Wszyscy brzmią pochwałami twymi, Odyssesie
Potem Nestor poważny taki głos podniesie
Już nas do dzieł rycerskich piękna chęć nie pali
W cóż się, pytam, obrócą nasze obietnice
W co przysięgi, podane w co pójdą prawice?
Takież to dopełnienie zaręczonej wiary?
Wszystko, jak widzę, znikło z dymami ofiary
Tak długo tu jesteśmy - i chcemy się wadzić?
Nie mogą nas do celu kłótnie doprowadzić
Ty, Atrydo, stałością uzbrój piersi twoje
Prowadź nas na kurzawy i na trwałe boje
Wzgardź tymi, co od rady oddzielać się śmieją
W niemęskim próżnowaniu niech podło gnuśnieją!
Daremne ich życzenia: nie ruszym stąd kroku
Aż ujrzym fałsz lub prawdę Zeusa wyroku
Pan bogów nas w zamysłach uszczęśliwi
Bo kiedy na okręty wsiadali Achiwi
Niosąc Troi zniszczenie, pomyślne obroty
Wróżąc niebo, prawymi uderzyło grzmoty
Nie myślcież o powrocie wprzódy, przyjaciele
Aż każdy weźmie ładną Trojankę w podziele
I zemści się Heleny jęków i kłopotu
Lecz jeżeli kto żąda upornie powrotu
Niechaj wsiada na okręt; wpośród morskich toni
Zasłużony go wyrok i kara dogoni
Radź sam, królu, i drugich radę miej na względzie
Co ja powiem, uwagi twojej godne będzie
Dziel mnóstwo na narody, narody na szyki
By sobie wzajem niosły pomoc wojowniki!
Gdy to zrobisz, a Grecy nie stawią się sprzecznie
Natenczas możesz, królu, poznać dostatecznie
Kto jest gnuśny, kto dzielny z wodzów i żołnierzy
Bo każdy się na placu własną siłą zmierzy
I czy do wzięcia miasta bogi na zawadzie
Agamemnon tak mówi na rzecz Nestorową
Gdyby mi Feb i Pallas, i Kronid życzliwy
Dziesięć takich dał radców pomiędzy Achiwy
Zniszczylibyśmy dawno złe Dardanów plemię
I Pryjama wyniosłe miasto wbili w ziemię
Ale mnie syn Kronosa ukarał bez miary
Gdy mnie świeżo wprowadził w niepotrzebne swary
Otom się z Achillesem skłócił o dziewczynę
Przyszło do ciężkiej zwady, a jam dał przyczynę
Wszakże, gdy niechęć zgaśnie, która się w nas wkradła
Już zginęły Dardany, już Troja upadła
Teraz weźcie posiłek, waleczni rycerze
Gotujcie się do boju, opatrzcie puklerze
Dzidy ostrzcie, obroku nie szczędźcie dla koni
Doświadczcie waszych wozów i wszelakiej broni
Srogim Aresem cały dzień będziem się bili
A wytchnąć nie pozwolę ani jednej chwili
Z samą się chyba przerwie bój okrutny nocą
Dobrze się tu i piersi, i tarcze zapocą
Bez przerwy rohatyną robiąc, dłoń zdrętwieje
I konie wóz ciągnące hojny pot obleje
A kto się na okręty od boju oddali
Przysięgam, że od zguby nic go nie ocali
Skończył, a straszne wojska powstało wołanie
Grzmi powietrze, jak ryczą na morzu bałwany
Gdy z innymi Not wiatry walczy zagniewany
I na skałę pobrzeżną całą moc wywiera
A skała silnym barkiem gniew jego odpiera
Z rady do naw gromada rozchodzi się cała
W namiotach palą ognie, zasilają ciała...
A gdy już dosyć mieli jadła i napoju
Szanowny starzec Nestor tak radzi o boju
Aby czasu nie tracić, przyśpieszyć spotkanie
To chwila, którą Zeus daje nam łaskawy
Niech woźni lud zwołają, niech porzuca nawy
I szeroko zastąpi morza całe brzegi
A my gęsto ściśnione przechodząc szeregi
Przyjął król Atryd zdanie mądrego Nestora
Zatem woźnych do siebie przywołuje głośnych
Ci krzyk ogromny z piersi wydają donośnych
I do boju waleczne gromadzą Achiwy
Cały obóz napełnia odgłos ich straszliwy
A Zeusa zastępce, berłowładne króle
W orszaku lud stawiają i gotują w pole
W pośrodku ich Pallada z modrymi oczyma
W boskim ręku egidę nieśmiertelną trzyma
Sto złotych frędzli wisi, sztuka w nich cudowna
Każda w swoim szacunku stu wołom się rowna
Z taką tarczą obiega Pallas greckie roty
W piersi mężom dodaje rycerskiej ochoty
Natychmiast do powrotu wszelka chęć ustała
Wojny wszyscy wołają, wojny chęć w nich pała
Jak na górze zajadły ogień las pożera
Wokoło się na pola jasność rozpościera
Tak kiedy ci mężnymi postępują kroki
Błyszczy się miedź i rzuca blaskiem pod obłoki
Jak na azyjskiej łące, gdzie Kaistru wody
Stadami się zbiegają powietrzne narody
Gęsi i z długą szyją łabędzie, żurawie
Biją skrzydły powietrze i w niesfornej wrzawie
Zniżają się, a odgłos brzmi po całej łące
Tak i z naw, i z namiotów Achajów tysiące
Na liczne podzielone roty i szeregi
Wylewają się hurmem na Skamandru brzegi
Drży ziemia, gdy stąpają i męże, i konie
Ile kwiatów i liści zdobi wiosny skronie
Ile się much uwija latem w tej godzinie
Gdy słodkim pasterz mlekiem napełnia naczynie
Tyle w polu Aresa greckich mężów stoi
Czyhających na zgubę Trojanów i Troi
Wodzowie do potyczki szykują żołnierze
I tak je rozeznają, jak kozy pasterze
Kiedy się na pastwisku pomieszają z sobą
Atryd wyższy nad wszystkich jest wojska ozdobą
Głowę, oko ma takie, jak u Kronijona
Kształt Aresa, a siłę piersi Posejdona
Tak on inne przenosi tam powagą króle
Jak pyszny buhaj stado wypędzone w pole
Taki w dzień ten majestat, tę mu okazałość
I tę wśród bohaterów dał Kronid wspaniałość
Mówcie Muzy, niebieskie co trzymacie domy
Wy boginie, wasz umysł wszystkiego wiadomy
My nic nie wiem, nas ledwie czczy odgłos dosięże
Mówcie mi wodze Greków i przednieysze męże
Bo wszystkich nie wyliczę, ni ludzi, ni szyków
Chociażbym miał ust dziesięć i dziesięć języków
I głos nieprzełamany i piersi miedziane
Chyba Muzy, Zeusa córy ukochane
Mogą wymienić wszystkich, co przyszli pod Troję
Wspomnieć wodze i nawy dość na zdolność moję
Penelej, Lejt, Kloni, ściśnionemi roty
Arcesylaj, Protenor, prowadzą Beoty
Z Hiry, ze Schenu, Skelu, waleczny lud idzie
W Tespii mieszkający i twardej Aulidzie
Ci Greą porzucili, Eteon górzysty
Owi Armę, Mikales drudzy rozłożysty
Ci z Medeonu miasta pięknego przybyli
Ci z Ilezu, z Etrytów, z Eleony, z Hyli
Z Eutrezy, Okalei, z Kopów, z Peteony
Szli i Tysbę gołębną, Haliart zielony
Koroneą, Plateą, dzierżący mieszkańce
I Glissę, i warowne nowych Tebów szańce
Ci w Oncheście siedzieli, przy Neptuna gaju
Inni w Midei, w Arnie, winorodnym kraju
Owi trzymali Nissy okolice śliczne
Ostatni Antedonu miasto pograniczne
Piędziesiąt ich naw było w trojańskiej wyprawie
A na każdej Beotów sto dwadzieścia nawie
Którzy się w Aspledonie, w Orchomenie rodzą
Idą pod Askalafa i Jalmena wodzą
(Astiocha w Aktora powiła ich domu
Ares ją natarczywy zdybał po kryjomu
Próżno się oprzeć bogu czysta panna sili)
Ci trzydzieści w porządku naw przyprowadzili
Epistrof, Schedy, wodze foceńskiej krainy
Godne Naubola wnuki, a Ifita syny
Jedni przyszli z Pitony, wzniesioney na skale
Z Cyparysu i z Kryssy, wydatnej wspaniale
Drudzy z Anemorei, z Dauli, z Hiampolu
Z Panopy, i gdzie Cefiz nurt swój pędzi w polu
I z Lilei, która się przy Cefizie mieści
Z nimi wielkich płynęło okrętów czterdzieści
Po lewicy Focensy szykują się w rotach
I do zbroi się biorą przy dzielnych Beotach
Lokrom zaś, Ojleja syn, Ajaks przywodzi
Ajaksa, Tejamona syna, nie dochodzi
Lniany kirys na piersiach miał ten Ajaks mniejszy
A między Greki dzidą robić najzręczniejszy
Za nim idą, co Bessę, Cyn i Opont sieją
I Skarf, i Kalliarę i miłą Augeją
Tarf i Tronią, leżącą nad Boagru wodą
Mężni Lokrowie z sobą naw czterdzieści wiodą
Mieszkający przy świętej Eubei krainie
Abantowie zaś, których ród odwagą słynie
Eubeę trzymający, Chalcys znamienitą
Erytrię, i w wino Istię obfitą
Cerynt nadmorskie miasto, i Dium wspaniałe
Styrę, Karyst; ich roty wiedzie okazałe
Elefenor: on mężnym Abantom przywodzi
Z Chalkodona czy, wyżej, z Aresa się rodzi
Włos noszą z tyłu, z bliska ci walczą rycerze
Na piersiach nieprzyjaciół dzidą rwą pancerze
Oni z sobą czterdzieści okrętów przywiedli
Ci zaś, którzy warowne Ateny osiedli
Miasto, gdzie nieśmiertelna Erechteja chwała
Pallas go wykarmiła, ziemia życie dała
I Pallas posadziła w swym świętym kościele
Gdzie jej owiec i wołów biją bardzo wiele
Pobożne Ateńczyki, za pewnym lat biegiem
Nad tych zacny Menestej przywodził szeregiem
Syn Peteja; nikt z luzi w tym go nie dosięże
Jak stawiać w polu jezdne i piechotne męże
Sam tylko stary Nestor tę sławę z nim dzieli
Ci w trojańskiej wyprawie, piędziesiąt naw mieli
Z Salaminy dwanaście Ajaks naw prowadził
I zastępy przy rotach ateńskich posadził
Z Argów, z silnej Tyrynty przybyłej młodzieży
Z Hermijony, a Azyny, co nad wodą leży
Także, których ojczyzna Trezena, Egina
Mazet, Eiony, płodny Epidaur w wina
Tych szykuje Diomed, zastępów nadzieja
Towarzysz jego Stenel, plemię Kapaneja
Był i Euryal, bogów mąż idący śladem
Mecysteja ma ojcem, Talajona dziadem
Lecz przy wielkim najwyższa władza Diomedzie
On za sobą okrętów osiemdziesiąt wiedzie
Których Miceny, Korynt, Kleona stolica
Tamte moc, ten bogactwa, tę zaś kształt zaszczyca
Męże Areturei, rozkosznego miasta
Sycjonu, co pierwszym królem miał Adrasta
Co w Egium, w Ornei, w Hiperezie żyli
Co z wysokiej Gonessy, z Pelleny przybyli
Co Helikę i morskie nadbrzeże dziedziczą
Ci, pod synem Atreia, sto okrętów liczą
Królem ich Agamemnon, piękny z kształtu ciała
W miedź świetną przyodziany: lecz największa chwała
Że wpośród bohatyrów tylu był na czele
I że z kraju swojego ściągnął wojsk tak wiele
Lud który Lacedemon górzysty posiada
Farę, Spartę i Messę, gdzie gołębi stada
Bujają, i co Bryzy, i Augeją orze
I Amiklę, i Helos, którą tłucze morze
I których mieści Laas, i Etylu strona
Tych wodzem jest Menelaj, brat Agamemnona
W sześćdziesiąt nawach przyszli, a na boku stali
Zapala wódz do boju, nie mniej sam się pali
Gniewem zjęty o wzięcie Heleny mu z ręki
Chce się pomścić za płacze swej żony i jęki
Dążą z Pilów i z miłej Areny narody
Z mocnych Epów, i Tryju, gdzie Alfeja brody
Z Amfigenii, z Helos, z Ptelei lud staje
I co ma Cyparyssy, i Doryi kraje
Tam spotkała Tamira okrutna niedola
Gdy z Echalii wracał od Euryta króla
Nadęty swoją sztuką, dumnie się wieszcz chlubił
Że w pieśniach przejdzie Muzy, i przez to się zgubił
Oślepiły boginie nędznego Tamira
Głos jego wiecznie zamilkł, oniemiała lira
Nestor ich stawia, Nestor poważny rozsądkiem
Za nim naw dziewięćdziesiąt płynęło porządkiem
Mieszkańcy spod Cylleny Arkadowie idą
Gdzie grobowiec Epita, zręczni robić dzidą
Z Feneju, z Orchomeny trzodami okrytej
Z Rypy, Straty, z Enispy szumem wiatrów bitej
Co miłe Mantynei dzierżą okolice
Parrazyi, Stymfalu, Tegei dziedzice
Agapenor w sześćdziesiąt nawach ich prowadził
A wszystkie Arkadami mężnemi osadził
Nawy od ludów króla miały te narody
Na nich się przez obszerne przeprawiły wody
W pośrodku bowiem lądu dzierżący osady
Nie ćwiczyły się w sztuce żeglarskiej Arkady
Ci, co Bufras i boską Elidę dziedziczą
Którzy z Olenu skałą, z Alezem graniczą
A Hirmina i Mirsyn ostatnie ich krańce
Czterech wodzów prowadzi tej ziemi mieszkańce
Każdy wodz ma naw dziesięć, na nich Epejowie
Talp Euryta, Amfimak Kteata synowie
Jedną część stawią w polu; drugą Dior żwawy
Plemię Amarynceja, wiódł w Aresa sprawy
Tych szykuje Poliksen, człowiek bogom równy
Ojciec jego Agasten, dziad Augej szanowny
Nad Dulichu i wysep Echinad młodzieżą
Które na końcu morza przy Elidzie leżą
Mężny Meges, Aresowi podobny, przywodził
Którego Filej, miły Zeusowi, spłodził
Ten uszedł do Dulichu, na ojca zawzięty
Meges przybył pod Troję z czterdziestą okręty
Ulisses Cefalensów prowadzi orszaki
Mieszkańce lesistego Nerytu, Itaki
Co Egilip na skale wyniesiony mieli
W Krocylei, w Zacyncie i w Samie siedzieli
I co przeciwleżącym cieszyli się lądem
Pod Ulissa mądrego zostawali rządem
Z nim dwanaście okrętów z czerwonymi przody
Pod Troję przypłynęło przez obszerne wody
Syn Andremona Toas, mężne wiódł Etole
Mieli oni Pleronę i oleńskie pole
Pilenę, Chalcys, morza szturmowaną wały
I Kalidon ostrymi nasrożony skały
Bo szlachetne Oneja już nie żyło plemię
Umarł sam, Meleager już poszedł pod ziemię
Zatem się przy Toasie rząd Etolów mieści
On prowadził za sobą okrętów czterdzieści
Idomenej przywodzi Kretom, sławny dzidą
Za nim Gnossy mieszkańcy w wielkiey liczbie idą
I z Gortyny, murami warownego miasta
Z Liktu, z Rycjum, z Festu, z Miletu, z Likasta
I wielu innych siły niezwalczone wiedli
Co w Krecie, stu słynącej miastami, osiedli
Idomenej wódz pierwszy, a Merion drugi
Z nimi naw osiemdziesiąt przybył szereg długi
Tlepolem zaś Heraklid, z męstwa nieśmiertelny
Na dziewięciu miał nawach lud Rodian dzielny
Lind, Kamir, Jalis, miasta dzierżący zamożne
Lud jeden podzielony na trzy części różne
Z siły, z wzrostu ogromny, Tlepolem przywodzi
Astiochea matka z Herkula go rodzi
Tę przy Selleju, wziętą z Efiry, poślubił
Gdzie wiele miast i młodzi kwitnącej wygubił
Gdy wyrósł w domu ojca, otoczon dostatkiem
Zabił dziada swoiego nieszczęsnym przypadkiem
Licymna podeszłego, cne Aresa plemię
Więc zebrawszy lud, rzucił lubą ojców ziemię
I w obcych krajach szukał schronienia swej głowie
Bo mścić się nad nim chcieli Herkula wnukowie
Długo i wiele cierpiąc przybyli do Rodu
Zrobili trzy osady z jednego narodu
A pan niebios i ziemi z tego się weselił
I obficie im wszelkich dostatków udzielił
Nirej w trzech nawach z Symy przewodniczy młodzi
Ślicznych liców Aglaja z Charopa go rodzi
Najpiękniejszy z Greków, co przyszli do Troi
Jeden wyższy Achilles: bo jako we zbroi
Najdzielniejszy był rycerz, tak i kształtny w ciele
A Nirej i niemężny, i wojsk miał niewiele
Lud, co Nizyr i Krapat, i Kazus posiadał
Kalidny wyspy i Kos, gdzie Eurypil władał
Zostaje pod Fidyppa i Antyfa wodzą
Z ojca Tessala, z dziada Herkula się rodzą
Ci na trzydziestu nawach przepłynęli wody
Teraz, Muzo, Pelazgów z Argów licz narody
Lud, co w Alos, w Alopie mieszkał, i w Trachynie
W żyznej Ftyi, w Helladzie, gdzie płeć wdziękiem słynie
Na pięćdziesiąt wiódł nawach Pelid niezwalczony
Ci Acheje, Helleny, ci są Mirmidony
Ale się już w ich uszach dźwięk Aresa zgładził
Nie masz wodza, który by w pole ich prowadził
Siedział bezczynnie Pelid na swoim okręcie
Rozgniewany o pięknej Bryzeidy wzięcie
Tę on zyskał nagrodę rycerskiego znoju
Kiedy Lirnes i Teby wziął po długim boju
Kiedy wszystkich celując odważnymi czyny
Epistrofa, Mineta, zbił Ewena syny
Tam on siedział, w okrutnym pogrążony bolu
Lecz wnet się miał pokazać na marsowem polu
Co Filakę i grunta Pirrazu kwitnące
I Itonę, gdzie owiec pasą się tysiące
I nadmorskiej dzierżyli przestrzenie Antrony
I Ptelej w swem dziedzictwie rachują zielony
Te, póki żył, przywodził Protezylaj siły
Lecz teraz go już czarne przygniatają bryły
A tak niewcześnie w smutnym pochowany grobie
Dom bez podpory, żonę zostawił w żałobie
Gdy pierwszy z Greków na brzeg trojański wysiadał
Wtedy mu jeden z Trojan raz śmiertelny zadał
Nie brakło wojsku wodza, stał Podarces mężny
Ojciec tego rycerza był Ifikl potężny
W Filace panujący, a w trzody bogaty
Jednak pierwszego wodza żałowało straty
Więcej bowiem brat starszy Protezylaj znaczył
Tak, choć na czele męża dzielnego obaczył
Z pierwszego straty, nie był żołnierz bez boleści
Za nim przybyło czarnych okrętów czterdzieści
Lud, co ma Jolk mocny, co Glafirę orze
Męże z Fery i z Beby, przy Beben jeziorze
Ci pod synem Admeta, naw dwanaście wiodą
Matka jego Alcesta, najpierwsza urodą
Nieśmiertelna z cnót swoich płci pięknej zaleta
A z Peliasa córek najmilsza kobieta
Melibeę, Metonę dzierżący lud śmiały
Taumacją i ostre Olizonu skały
Mężny wiedzie Filoktet: on strzelaniem słynie
Ma siedem naw, piędziesiąt ludzi w każdej płynie
A wszyscy zręczni strzały wypuszczać z cięciwy
Ale w Lemnie Filoktet leżał nieszczęśliwy
Tam wielkiego Achiwi zostawili męża
Skaleczonego żądłem jadowitym węża
Tam on leżał strapiony: wszakże w czas niedługi
Wspomnieli o nim Grecy, wezwali usługi
Choć ma Medona, z Reny Oileja syna
Pierwszego jednak wodza z żalem lud wspomina
Których kraj Itom górny i Tryka obfita
I Echalia miasto sławnego Euryta
Tych wiodą, biegli w sztuce, sławni Marsa czyny
Podalir i Machaon, Eskulapa syny
Lekarze zręczni ludzkie uśmierzać boleści
Za nimi przypłynęło okrętów trzydzieści
Lud, co Ormen dziedziczy nad Hipery brzegiem
Asterion i Tytan obsypany śniegiem
Temu syn Ewemona mężny przewodniczy
Eurypil, a czterdzieści naw pod sobą liczy
Lud w Argissie, w Girtonie, w Orcie zamieszkały
Trzymający Elonę i Olosson biały
Stawia silny Polipet: na nim pyszna zbroja
Dziadem on ma Jowisza, ojcem Pirytoja
Kiedy Centaurów srogie ukarał potwory
I z Pelionu przegnał na etyckie góry
Z Hippodamii tym się synem uweselił
Lecz nie sam był na czele: bo władzę z nim dzielił
Leontej, Aresowy uczeń, syn Korona
Z nimi przyszła z czterdziestu naw flota złożona
Dwadzieścia dwie naw Gunej przywiódł do potrzeby
Za nim szły Enijeny i mężne Pereby
I ci, co żyli w zimnej Dodony krainie
I co trzymali niwy, gdzie Tytares płynie
Który w Peneju rzekę nurtem wpada czystym
A nie miesza wód z jego potokiem srebrzystym
Płynąc wierzchem jak olej; z Styksu też wytryska
Którego próżno bogi nie wezwą nazwiska
Protoj Magnetów, których grunta Penej rosi
Gdzie Pelion zuchwale do nieba podnosi
Ogromny grzbiet, dźwigając na nim dęby wieczne
W czterdziestu nawach przywiódł zastępy waleczne
Ci wodzowie z Atrydem, pod Ilion przyśli
Teraz, Muzo, niech gładki twój pędzel okryśli
Kto był największy z mężów, najdzielnieyszy z koni?
Te, na których wnuk Fera, Eumel roty goni
Tak szybkie, że nie prędzej ptak powietrze zmiata
Tenże wzrost, taż maść w obu, i też same lata
Na Pijerze od Feba wychowane klacze
Wszędzie Aresa groźby niosą i rozpacze
Z mężów pierwszy był Ajaks, gdy Pelid się gniewał
Bo i konie, na których postrachy rozsiewał
Najdzielnieysze miał Pelid, i między rycerze
Siłą, wzrostem, odwagą on pierwszeństwo bierze
Teraz gniewny spokojnie siedzi w swojej nawie
Wojsko jego w rycerskiej niebędące sprawie
Bezczynność grą przerywa: ci łuk ciągną tęgi
Ci robią dzirytami, ci rzucają kręgi
Wozy w namiotach, konie pasą się przy wozie
Bohatyrowie smutni chodzą po obozie
Nie kosztując kurzawy i męskiego znoju
Pragną, by ich wódz wielki prowadził do boju
Szli jako kraj niszczące ogniste potopy
Długim stękała jękiem ziemia pod ich stopy
Jako gdy Zeus ciska na skałę Aryma
Powtórzone pioruny w Tyfeja olbrzyma
Przelękła jęczy ziemia; tak się jęk rozlegał
Gdy lud achajski pola obszerne przebiegał
Saturnid śle do Trojan Irydę za posła
Ażeby im tę straszną wiadomość doniosła
Oni na zgromadzeniu powszechnym w tej porze
Młodzi i starzy radzą na Priama dworze
Wzięła postać Polita, trojańskiego szpiega
Który pilnie achajskich obrotów dostrzega
Stojąc na starożytnym Ezyeta grobie
Szybkością nóg mogący łatwo radzić sobie
W jego postaci Irys tymi słowy rzece
Jakobyście dziś żyli na łonie pokoju
A tu się zbliża chwila okrutnego boju
Widziałem wielkie wojska, byłem wśród orężów
Lecz nigdy nie widziałem takiej liczby mężów
Bo jako liście wiosny albo piasku chmury
Idzie ogromne wojsko, bój niesie pod mury
Ciebie, Hektorze, tymi upominam słowy
W mieście Priama liczny jest lud posiłkowy
Jako różnych narodów, tak różnych języków
Niechże każdy wódz stanie na czele swych szyków
Rzekła, Hektor natychmiast poznał głos bogini
Zrywają nagle radę, chywtają za bronie
Otwierają wraz bramy: i męże, i konie
Cisną się hurmem w pole: a od tylu tłoków
Wrzask i zgiełk się przebija do samych obłoków
Jest za miastem pagórek płasko nachylony
Zatem łatwy dający przestęp z każdej strony
Ludzie i bogi różnym zowią go sposobem
Ci mianują Bateią, ci Myrynny grobem
Tam trojańskie zastępy biorą się do zbroi
Na czele Trojan Hektor, syn Priama, stoi
Z nim wojska najliczniejsze i najtęższe idą
Gorejące czym prędzej krew przelewać dzidą
Eneasz, syn Anchiza, prowadzi Dardany
Z Wenery łona idzie ten syn ukochany
Uczestnikiem swych pieszczot śmiertelnego czyni
I syna mu na Idzie powija bogini
Lecz nie sam wódz Eneasz, dzielą wodza czyny
Archiloch i Akamas, Antenora syny
Lud bogatej Zelei, co pod Idą żyje
I bystrego Ezepu czarne wody pije
Idzie pod Likaona synem, pod Pandarem
Sam dał mu łuk Apollo, drogim czcząc go darem
Rycerzy, którzy Apas mają i Piteją
Góry Teres dziedziczą i Adrastę sieją
Tych wiodą Amfi, Adrast, kirysem odziani
Dwaj Meropa z Perkozu synowie kochani
Ojciec ich z najbieglejszych pierwszy był wieszczbiarzy
Przeglądając w przyszłości, co się synom zdarzy
Wstrzymywał ich od wojny, zgubnej krwi szafarki
Nie usłuchali ojca, ciągnęły ich Parki
Lud, co z Perkoty, z Sestu i Prakcjum idzie
W szlachetnej mieszkający Aryzbie, w Abidzie
Tych wódz Azy Irtacyd, co od Sellej zdroju
Na dzielnych przybył koniach do krwawego boju
Pelazgi zaś, co w bujnej Laryssie osiedli
Hyppotous z Pilejem na plac bitwy wiedli
Oni z dzidami mężne ustawiają ziomki
Krew Aresa, choć Leta, Teutama potomki
Na czele Traków Pirus i Akamas staje
Których szumny Hellespont ogranicza kraje
Licznego wiódł z Cykonów Eufem towarzysza
Syn Trezena, wnuk Ceja, kochanka Jowisza
Łukiem zbrojnym Peonom Pirechm przewodniczy
Naród ten Amidonę odległą dziedziczy
Gdzie Aksjusz na pola czyste nurty leje
Mądry Pilemen mężne Paflagony grzeje
Z Henetów oni przyszli, gdzie mułów ród dziki
Także z Cytory, z Sesam dzielnie wojowniki
Co od Partenu dzierżą pławione krainy
Mają miasta Egijal, Kromnę, Erytyny
Ody, Epistrof, wiodą rycerzów z Aliby
Odległej bardzo ziemi, gdzie srebrne są szyby
Chromi i Ennom wieszczek są na Mizów czele
Ale mu w boju wieszczba nie pomogła wiele
Zwalił go w rzece oręż Pelida zwycięski
Gdzie on nieprzyjaciołom straszne zadał klęski
Forcys i Askań, pełne wojwnnej ochoty
Z Askanii prowadzą silne Frygów roty
Mestles, Antyf, zrodzeni nad Gygei wodą
Synowie Pilemena, lud meoński wiodą
Ojczyste ich dziedzictwo Tmolu się dotyka
Nastes prowadzi Kary grubego języka
Którzy Milet i Ftyry leśne uprawiali
Przy korycie Meandru i górnej Mikali
Chwała synów ze sławy ojca świetnie wzrasta
Nomijon Amfimaka był ojcem i Nasta
Amfimak, jakby dziewka, szedł okryty złotem
Głupi, to go nie zbawi przed śmiertelnym grotem
Legnie w rzece z Achilla silnego pocisku
A zwycięzca zabierze jego złoto w zysku
Wreszcie, Sarpedon z Glaukiem ustawiają w szyki
Od wartkich Ksantu nurtów zaciągnione Liki
